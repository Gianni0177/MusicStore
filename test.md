Si intende realizzare una gerarchia di classi per rappresentare e gestire i seguenti tipi di oggetti: PC fissi, suddivisi in desktop e server, e PC portatili, suddivisi in notebook e palmari. Le caratteristiche generali di interesse sono: il tipo di processore, la dimensione della memoria RAM, la dimensione della memoria di massa, la marca, il modello e il sistema operativo. I PC fissi sono caratterizzati dal tipo di case (grande, medio, piccolo); per i PC fissi di tipo desktop è necessario registrare il tipo di scheda video e di scheda audio, mentre per i PC fissi di tipo server è necessario sapere il numero dei processori e se hanno o meno dischi di tipo RAID. I PC portatili sono caratterizzati dal peso e dalle dimensioni fisiche (altezza, larghezza e profondità), dalle dimensioni del video, dal fatto di avere o meno l'interfaccia di rete wireless; per i PC portatili di tipo notebook è necessario 
conoscere se dispongono o meno di webcam e, in caso affermativo, la relativa risoluzione; per i PC portatili di tipo palmare, infine, deve essere memorizzata la presenza o meno dell'interfaccia Bluetooth e il tipo di espansione della memoria di massa (SD, mini-SD, micro-SD, ...). Implementare in linguaggio Java le classi progettate specificando costruttori e metodi di accesso agli attributi e sovrascrivendo opportunamente i metodi toString ed equals. Codificare una classe Testil cui metodo main istanzi oggetti corrispondenti alle varie tipologie di PC e invochi ciascuno dei metodi definiti almeno una volta. 
